---
title: Hikari 2025
date: 2025-08-29
---

# Hikari 2025

Rytmikarz Szczeciński zaprasza na plażę... pełną gier rytmicznych!

## Klimat

Siemano, konwentowicze! Rytmikarz Szczeciński powraca, by dostarczyć Wam niezapomnianych wrażeń! W tym roku nasza strefa gier rytmicznych przeniesie Was w lekko plażowe klimaty. Idealne, by złapać chwilę relaksu i... dać czadu na rytmikach! 😎

Pamiętacie Paprykarz szczeciński? Rytmikarz Szczeciński, choć dużo młodszy, już zdążył nieźle namieszać na lokalnej scenie! Jesteśmy grupą pasjonatów japońskich gier rytmicznych ze Szczecina, którzy nie boją się wziąć spraw (i lutownicy!) we własne ręce! 🤙

## Lista gierek


W tym roku przygotowaliśmy dla Was salę pełną słońca i zestaw japońskich gier rytmicznych, które przetestują zręczność waszych dłoni. Oczekujcie unikalnych stanowisk, w tym kontrolerów naszej konstrukcji oraz perełek prosto z Kraju Kwitnącej Wiśni. 🌸

Na naszej plaży zagracie w:
- Chunithm (dwa stanowiska)
- Reflec Beat
- Nostalgia
- Pop'n Music
- Ongeki
- Sound Voltex

Wpadnijcie poczuć ten rytm i plażowy luz! Do zobaczenia! 🌞

## A oprócz nas?

Oprócz nas, [Lisia Nora](https://lisianora.eu) będzie też! Zaopiekują się Ultra Starem (!!). Za StepManię odpowidać będzie najpewniej standardowa ekipa (Chmurek).