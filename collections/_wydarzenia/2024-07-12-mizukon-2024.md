---
title: Mizukon 2024 (i posłowie)
date: 2024-07-12
---

# Mizukon 2024

A więc stało się, to pewne - Rytmikarz Szczeciński będzie wystawiał połowę rytmików na Mizukonie 2024. Za DDR i drugą połowę rytmików odpowiedzialna będzie [Lisia Nora](https://lisianora.eu).

## Plany?

Żeby nie pozostawać w tyle za innymi, planujemy przystroić salę i wprowadzić nieco bardziej niż inni klimat salonu gier. Niedużo światła, jakiś neon, plakaty... zobaczymy jak to wyjdzie.

No i najważniejsze - będziemy mieć ze sobą gry, które rzadko pojawiają się na konwentach... oraz Chunitma... dwa stanowiska... Ale jedno z nich absolutnie niepowtarzalne.

## Lisa gierek

- Chunithm - "automat arcade"
- Nostalgia - panel arcade
- Ongeki - samoróbkon wymiarów arcade
- DanceEvolution
- no i ten drugi Chunithm 

## Posłowie

Hej! 

Zapewnie wielu z was do niedawna kojarzyło Szczecin tylko z Paprykarzem. Mamy nadzieję, że nasz debiut na Mizukonie zapadnie w waszej pamięci, i od tej pory Szczecin będziecie kojarzyli także z Rytmikarzem... Szczecińskim, oczywiście.
Dziękujemy konwentowi @Mizukon za przyjęcie nas z otwartymi ramionami. Klimat tego wydarzenia jest niepowtarzalny, no i w końcu mamy swój własny, (prawie) Szczeciński konwent. 

Jesteśmy miło zaskoczeni tak pozytywnym odbiorem naszego mini-arcade, który można było po raz pierwszy odwiedzić w miniony weekend. Mieliśmy przyjemność zaprezentować wam kontrolery, nad któymi ciężko pracowaliśmy ostatnie kilka miesięcy, a także "mini niespodziankę" - automat Wacca! Jest to czwarty taki automat w Polsce. Jesteśmy z niego podwójnie dumni, bo nie jest to taki zwykły cab. Ale o tym niebawem przeczytacie na naszej stronie - stay tuned! 

W tym miejscu chcielibyśmy także podziękować wszystkim uczestnikom VIP, którzy podczas trwania konwentu oddali na nas swój głos w plebiscycie na najlepszą atrakcję konwentu. Dzięki wam, możemy się pochwalić teraz w naszej sali przepiękną statuetką, boooo... Zostaliśmy mianowani najlepszą atrakcją całego Mizukonu!!! 

Nie mogliśmy sobie wymarzyć lepszego debiutu na scenie konwentowo-rytmicznej. Jeszcze raz dziękujemy za każdą zbitą z nami piąteczkę i każdego zagranego "kredyta" - cieszymy się, że nasza zajawka sprawia wam frajdę i wciąga nowe osoby w świat gier rytmicznych i muzycznych. Mamy nadzieję, że zobaczymy się z wami na kolejnych konwentach, a w międzyczasie zapraszamy na naszego Discorda - link w stopce. A dla ciekawskich - niedługo pojawi się tutaj nieco o naszych konstrukcjach ;)

Garstka zdjęć znajduje się na [naszym Instagramie](https://www.instagram.com/p/C9iSmxoIZrV/).