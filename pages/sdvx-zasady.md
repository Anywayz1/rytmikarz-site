---
title: Zasady turnieju Sound Voltex
author: Rytmikarz Szczeciński
abstract: Powrót turnieju z Mizukonu, tym razem na Hikari ;)
excerpt: Powrót turnieju z Mizukonu, tym razem na Hikari ;)
toc: false
permalink: /sdvx-zasady
---

# Zasady turnieju Sound Voltex

*Powrót turnieju z Mizukonu, tym razem na Hikari ;)*

------



### **1. Informacje ogólne**

1. Turniej Sound Voltex odbywa się podczas konwentu “Hikari”, w sali Rytmikarza Szczecińskiego.
2. Udział w turnieju jest bezpłatny i otwarty dla wszystkich uczestników konwentu.
3. Udział w turnieju jest równoznaczny z akceptacją niniejszego regulaminu.
4. Turniej zaczyna się w sobotę o godzinie **16:00,** zakończenie planowane jest na godzinę **20:00**.
5. Organizatorzy zastrzegają sobie prawo do wydłużenia czasu turnieju w przypadku nierozstrzygnięcia wyniku przed godziną **20:00**.
6. Organizatorzy zastrzegają sobie prawo do wprowadzenia zmian w regulaminie w wyjątkowych przypadkach, z zachowaniem zasad fair play.
7. Przebieg turnieju można śledzić na stronie **Challonge.com**, link zostanie udostępniony na Discordzie Rytmikarza w kanale #turniej-sdvx-hikari2025.



------



### **2. Eliminacje**

1. Eliminacje trwają od rozpoczęcia konwentu do godziny **15:45** w sobotę.
2. Aby wziąć udział w turnieju, należy zagrać wskazaną piosenkę eliminacyjną i wykonać **zdjęcie wyniku**.
3. Piosenka eliminacyjna zostanie ogłoszona w dniu konwentu na kanale #turniej-sdvx-hikari2025 w przypiętej wiadomości.
4. Zdjęcie wyniku należy opublikować na serwerze Discord w kanale #turniej-sdvx-hikari2025.
5. Maksymalnie **16 uczestników z najwyższym wynikiem** kwalifikuje się do fazy turniejowej.
6. Lista zakwalifikowanych osób zostanie opublikowana na kanale #turniej-sdvx-hikari2025 oraz w arkuszu w przypiętej wiadomości.



------



### **3. Format turnieju**

W zależności od liczby zakwalifikowanych uczestników obowiązują trzy możliwe formaty:

#### **1. Mniej niż 4 uczestników –** **Battle Royale**

1. Każdy uczestnik gra te same 5 piosenek wylosowanych przez organizatorów.
2. Za każdą piosenkę przyznawane są punkty: 3 za 1. miejsce, 2 za 2., 1 za 3.
3. Punkty są sumowane i decydują o końcowej klasyfikacji.
4. W przypadku remisu o miejscach decyduje mecz dogrywkowy w formacie BO3.

#### **2. 4–16 uczestników –** **Drabinka Single Elimination**

1. Przegrany odpada z turnieju.
2. Turniej rozgrywany jest systemem BO3 – wygranie dwóch piosenek daje awans do kolejnej rundy.



------



### **4. Przebieg meczu**

1. Poziom trudności piosenek ustalany jest przez organizatora z góry dla każdej rundy i zależy od ogólnego poziomu uczestników i ich wyników eliminacji.
2. Wybór piosenki polega na wylosowaniu 5 utworów o określonym poziomie trudności. Uczestnicy na zmianę eliminują po jednej piosence, aż zostanie jedna – to ona zostaje rozegrana.
3. Kolejność eliminacji ustalana jest między uczestnikami. W razie braku porozumienia decyduje rzut monetą.
4. Kolejność grania piosenek jest naprzemienna. Jeśli nie zostanie ustalona, pierwszy wybór decyduje rzut monetą.
5. W trakcie meczu ogłaszani będą uczestnicy kolejnych starć oraz losowane przez nich piosenki.



------



### **5. Zasady techniczne i organizacyjne**

1. Turniej rozgrywany jest na stanowisku z Sound Voltex
2. Uczestnicy zobowiązani są do punktualnego stawiania się na wezwania do meczu.
3. Brak obecności na rozpoczęcie meczu skutkuje przegraną walkowerem.



------



### **6. Zasady fair play**

1. Wszyscy uczestnicy zobowiązani są do kulturalnego i sportowego zachowania.
2. Przejawy agresji, trolling, sabotaż lub próby oszustwa mogą skutkować natychmiastową dyskwalifikacją.
3. Decyzje organizatorów są ostateczne i niepodważalne.



------



### **7. Nagrody**

1. Dla 3 najlepszych uczestników przewidziana jest nagroda.



------



### **8. Kontakt i pytania**

1. Wszelkie pytania dotyczące przebiegu turnieju można kierować do organizatorów na serwerze Discord, w kanale #turniej-sdvx-hikari2025.
